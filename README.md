# La ricerca di nuovi eroi
In questo racconto parliamo di avventura. Ambientata in Golarion e realmente giocata in Pathfinder, la storia si sviluppa in tre capitoli tramite i quali un gruppo di avventurieri sarà destinato ad avere un ruolo fondamentale per il futuro della rigogliosa città di Kenabres.

## Antefatto
Per decenni i demoni hanno invaso, saccheggiato e soggiogato la regione. Temibili creature di ogni tipo, con pelle dura come il ferro, denti affilati come lame e occhi brucianti come fiamme, hanno vagato per queste terre devastate che un tempo erano conosciute come il florido regno di Sarko- ris. Quattro crociate sono state indette dai capi della chiesa di Iomedae e quelli di diverse altre religioni, con lo scopo di ripulire la macchia nota come “Piaga del Mondo”: un flagello cosmico di dimensioni chilometriche delimitato da fiamme nere. Più ci si avvicina alla Piaga del Mondo, più il mondo fisico diventa imprevedibile. Il terreno cambia davanti ai propri occhi, mutando forma con contorta deliberazione che sembra terrorizzare la terra stessa. Laide creature vengono vomitate dalla follia al centro del flagello, mostruosità provenienti dalle profondità dell’Abisso hanno inflitto sconfitte sempre più miserabili alle armate dell’umanità. Non fosse stato per le magiche Pietre Guardiane installate lungo i confini orientale e merid- ionale della regione, i demoni avrebbero da tempo invaso il settentrione del vicino regno di Mendev e forse ancora oltre. La Quarta Crociata è andata via via spegnendosi per alcuni, ma è molto viva per diversi altri. Quel che è certo è che le paralizzanti carenze di risultati hanno abbattuto il morale dei crociati, mettendo a serio rischio l’intera guerra. E sebbene l’inquietante influenza dei demoni cominci a penetrare la mente di troppi governanti, im- pegnati in un’intestina e quasi paranoica caccia alle streghe, una striminzita minoranza di prelati e paladini non solo sostiene che l’ultima battaglia sia ancora in corso, ma che nell’immediato futuro sarà evidente il suo esito. La Quarta Crociata non può essere definita vivace, ma i crociati ci hanno azzeccato più di quanto pensino circa l’arrivo imminente di una svolta. Una svolta destinata ad essere a favore dell’Abisso.
 
